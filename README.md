# Φυσικές Καταστροφές - Σεισμός<br>1ο Δημοτικό Σχολειο Πολίχνης και 4ο Νηπιαγωγείο Ευκαρπίας<BR>
<BR>Έργο για τον διαγωνισμό ρομποτικής ΕΛΛΑΚ 2023-2024: Σεισμός - Φυσικές Καταστροφές

<BR>ΣΥΝΕΡΓΑΤΙΚΟ ΕΡΓΟ:
<BR>•	4ο 5/θέσιο Νηπιαγωγείο Ευκαρπίας (4 τμήματα)
<BR>•	1ο Δημοτικό Σχολείο Πολίχνης (2 τμήματα)

<BR>ΠΡΟΤΑΣΗ 
<BR>Περιβαλλοντική Παρακολούθηση: Η τεχνητή νοημοσύνη βοηθά στην προετοιμασία και την προστασία των ανθρώπων από τους σεισμούς.

<BR>ΘΕΜΑ: 
<BR>Μοντελοποίηση των τρόπων προετοιμασίας και προστασίας των ανθρώπων από τους σεισμούς.

<BR>ΣΤΟΧΟΙ:
<BR>•	Να αναγνωρίζουν τα φυσικά φαινόμενα που προκαλούν τους σεισμούς.
<BR>•	Να επιλέγουν τρόπους αποτελεσματικής διαχείρισης των σεισμών.
<BR>•	Να αναγνωρίζουν, μέσα από διαδικασίες εννοιολογικής κατανόησης, εφαρμογής και εξερεύνησης τις δυνατότητες της τεχνητής νοημοσύνης.
<BR>•	Να συνεργαστούν μαθητές Νηπιαγωγείου και Δημοτικού Σχολείου (Διασχολική Συνεργασία) με σκοπό την επίλυση προβλημάτων αλγοριθμικής σκέψης και τη δημιουργία προγράμματος. 

<BR>ΤΡΟΠΟΙ ΣΥΝΕΡΓΑΣΙΑΣ & ΕΠΙΚΟΙΝΩΝΙΑΣ ΤΩΝ ΟΜΑΔΩΝ
<BR>Η συνεργασία και επικοινωνία των ομάδων κατά τη διάρκεια της υλοποίησης του έργου θα πραγματοποιηθεί:
<BR>•	ομαδοσυνεργατικά ανά σχολείο
<BR>•	με διαδικτυακές συναντήσεις μεταξύ των παιδιών του Νηπιαγωγείου και Δημοτικού Σχολείου, μέσω Webex.

<BR>ΑΠΑΙΤΟΥΜΕΝΟΣ ΕΞΟΠΛΙΣΜΟΣ:
<BR>Υλικά	Κόστος
<BR>mTiny Robot	245 €
<BR>Elecfreak Smart AI Lens Kit	74 €
<BR>Elecfreak Nezha Breakout Board	50 €
<BR>Micro:Bit x 2 	2 x 20 €
<BR>Makey Makey	70 €
<BR>Battery Holder 2xAA with JST Connector & Switch	1,6 €
<BR>Σύνολο	480,6 €

<BR>ΔΙΕΥΘΥΝΣΗ ΑΠΟΘΕΤΗΡΙΟΥ GITHUB:
<BR>https://github.com/chdouv/Seismos-1dimplichn-4nipefkarp

<BR>Α. ΕΙΣΑΓΩΓΗ
<BR>Η ενασχόληση των παιδιών του Νηπιαγωγείου και του Δημοτικού Σχολείου με τις φυσικές καταστροφές και τα ακραία καιρικά φαινόμενα αποτελεί πλέον μια σύγχρονη αναγκαιότητα. Τα παιδιά, ως πολίτες του αύριο, θα αποτελέσουν τη γενιά εκείνη που θα κληθεί να βιώσει άμεσα την κλιματική́ αλλαγή και να μαθαίνει να προσαρμόζεται στα νέα δεδομένα, με οδηγό ένα βασικό αξιωματικό τρίπτυχο: Ενημέρωση, Ετοιμότητα και Προετοιμασία. Η τεχνητή νοημοσύνη μπορεί να αποτελέσει το μέσο ώστε το τρίπτυχο αυτό να αποτελέσει την γέφυρα μεταξύ του ανθρωπογενούς και φυσικού περιβάλλοντος και να δώσει καίριες, βιώσιμες και αποτελεσματικές λύσεις προς όφελος των ανθρώπων.
<BR>Στο πλαίσιο αυτό, το συγκεκριμένο σενάριο ασχολείται με τους σεισμούς.

<BR>Β. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ
<BR>ΦΑΣΗ 1η: ΑΝΙΧΝΕΥΣΗ ΠΡΟΤΕΡΗΣ ΓΝΩΣΗΣ 
<BR>Ιδεοθύελλα για το τι γνωρίζουν τα παιδιά για τους σεισμούς (coogle.it). 

<BR>ΦΑΣΗ 2η: 

<BR>ΠΡΟΕΤΟΙΜΑΣΙΑ
Έρευνα μέσω διαδικτύου ή άλλων πηγών ομάδων παιδιών και γονέων σχετικά με τα φαινόμενα αυτά και συλλογή των πληροφοριών αυτών στο σχολείο.
<BR>•	Αποτύπωση των πληροφοριών μέσω της δημιουργίας διαδραστικής αφίσας με τα ασφαλή και μη ασφαλή σημεία μέσα στο σπίτι σε περίπτωση σεισμού:

<BR>Περιγραφή: Ζωγραφιές των παιδιών νηπιαγωγείου, όπου αποτυπώνονται τα ασφαλή σημεία (προστατεύομαι: κάτω από το ξύλινο τραπέζι, κάτω από το κούφωμα της πόρτας κ.λ.π.) και τα μη ασφαλή σημεία (κοντά σε τζάμια, έξω στο μπαλκόνι, σε βιβλιοθήκη που δεν είναι βιδωμένη στον τοίχο κ.λ.π.) μέσα στο σπίτι.
Η αιτιολογία για τον χαρακτηρισμό του κάθε σημείου ηχογραφείται (μαθητές νηπιαγωγείου) και ενσωματώνεται στο εκπαιδευτικό περιβάλλον προγραμματισμού Scratch ως απλές εντολές (αν πατηθεί το πλήκτρο…, παίξε τον μήνυμα – αιτιολογία) (μαθητές Δημοτικού-Νηπιαγωγείου).
<BR>o	Στη φάση αυτή, οι απαραίτητες εντολές του Scratch θα οπτικοποιηθούν με κάρτες που έχουν πάνω τους κατάλληλες εικόνες ενεργειών που θα δημιουργήσουν οι εκπαιδευτικοί. Οι μαθητές του νηπιαγωγείου θα ετοιμάσουν το πρόγραμμα τοποθετώντας τις κάρτες στη σωστή σειρά. Το πρόγραμμα με τις κάρτες θα δοθεί στους μαθητές του Δημοτικού και θα ετοιμάσουν το αντίστοιχο πρόγραμμα σε microbit.
Επιπρόσθετα, τα παιδιά δημιουργούν συστήματα απτών διεπαφών με την χρήση ακροδεκτών και αγώγιμων υλικών (Makey Makey), τα οποία προστίθενται στην αφίσα και δημιουργείται σύνδεση με τις εντολές που έχουν δημιουργηθεί μέσα από το Scratch (μαθητές Δημοτικού).

<BR>ΦΑΣΗ 3η: ΥΛΟΠΟΙΗΣΗ

<BR>Περιγραφή: Τα παιδιά (μαθητές Νηπιαγωγείου) φτιάχνουν μια μακέτα στην οποία αναπαριστούν ένα σπίτι με δωμάτια, στο οποίο υπάρχουν ασφαλή και μη ασφαλή σημεία. Τα παιδιά έχουν ήδη ζωγραφίσει σε κάρτες τα ασφαλή και μη ασφαλή σημεία από την προηγούμενη φάση και έχουν φτιάξει QR Codes (μαθητές Δημοτικού), τα οποία τοποθετούνται στην μακέτα. Η κάθε ζωγραφιά αντιστοιχεί σε μία αιτιολογία (ασφαλές σημείο ή μη ασφαλές σημείο). 

<BR>Στάδια:
<BR>•	Κινητήρας που ελέγχεται από Micro:Bit, προκαλεί δονήσεις και δίνει το ερέθισμα για την σεισμική δραστηριότητα (μαθητές Δημοτικού).
<BR>•	Το mTiny, στο οποίο έχει προσαρμοστεί μια κάμερα Al, προχωρά πάνω στη  μακέτα-σπίτι (μαθητές Νηπιαγωγείου).
<BR>•	Στη μακέτα υπάρχουν προκαθορισμένα σημεία ενδιαφέροντος στα οποία μια πινακίδα προσδιορίζει το είδος τους (π.χ. τραπέζι, τζάμια, κούφωμα κτλ.)
<BR>•	Η κάμερα ΑΙ χρησιμοποιείται για την αναγνώριση της πινακίδας και του είδους του σημείου του σπιτιού (μαθητές Δημοτικού).
<BR>•	Σε κάθε σημείο:
<BR>o	Αποφασίζει αν μπορεί να χρησιμοποιηθεί για προστασία σε περίπτωση σεισμού ή όχι
<BR>o	Ακούγεται το ανάλογο ηχητικό σήμα από το Micro:Bit (μαθητές Δημοτικού).
<BR>o	Εμφανίζεται στην οθόνη του Micro:Bit ανάλογο σήμα (μαθητές Δημοτικού).
<BR>o	Οι μαθητές σαρώνουν το QR Code του σημείου αυτού με το τάμπλετ για να ενημερωθούν για ποιόν λόγο είναι ασφαλές ή όχι (μαθητές Νηπιαγωγείου).

<BR>ΦΑΣΗ 4η: ΑΞΙΟΛΟΓΗΣΗ - ΔΙΑΧΥΣΗ
<BR>•	Θα παρουσιαστούν τα έργα στους γονείς του 4ου 5/θέσιου Νηπιαγωγείου Ευκαρπίας και του 1ου Δημοτικού Σχολείου Πολίχνης.
<BR>•	Θα αναρτηθούν στις ιστοσελίδες των δύο σχολείων.
<BR>•	Θα αποτελέσουν μέρος του Σχέδιου Δράσης του 4ου 5/θέσιου Νηπιαγωγείου Ευκαρπίας για την τρέχουσα σχολική χρονιά.
<BR>•	Θα παρουσιαστούν σε ενδοσχολικές επιμορφώσεις εκπαιδευτικών και των δύο βαθμίδων, αποτελώντας μια Καλή Πρακτική διασχολικής συνεργασίας.
